<HTML DIR="RTL" LANG="HE">
<!-- Creation date: 4/30/2004 -->
<head>
<meta http-equiv="Content-Type" content="text/html; charset=windows-1255">
<LINK REL="stylesheet" HREF="../../styles/de.css" TYPE="text/css">
<title>Luke17</title>
<meta name="description" content="">
<meta name="keywords" content="">
<SCRIPT TYPE="text/javascript" SRC="../../scripts/a.js"></SCRIPT>
</head>
<body>
<DIV id="perush" style="Z-INDEX:6;VISIBILITY:hidden;WIDTH:25%;HEIGHT:auto;POSITION:absolute;LEFT:1px;TOP:1px;">
<table bgcolor="ffffef" border="1" style="WIDTH:100%">
<tr><td>
<span class="y" id="z"></span>
</td></tr></table>
</DIV>
<a href="Luke16.htm">לפרק הקודם</a>
<a name="aqa"> </a>
<h1>הבשורה על-פי לוקס<br>
פרק יז</h1>
<a name="aqb"> </a>
<h2>מכשולים, אמונה וציות</h2>
<h3>(<a href="../Matthew/Matthew18.htm#arc">מתי יח' 7-6</a>,&nbsp;<a href="../Matthew/Matthew18.htm#arf">22-21</a>;<a href="../Mark/Mark09.htm#aih">מרקוס ט' 42</a>)</h3>
<p>
<A NAME="1"> </A>
<B class="number">1</B>&nbsp;וַיֹּאמֶר אֶל-תַּלְמִידָיו אִי אֶפְשַׁר שֶׁלּא-יָבֹאוּ הַמִּכְשֹׁלִים אֲבָל אוֹי לָאִישׁ אֲשֶׁר עַל-יָדוֹ יָבֹאוּ׃
<A NAME="2"> </A>
<B class="number">2</B>&nbsp;נוֹחַ לוֹ שֶׁיִּתָּלֶה פֶלַח-רֶכֶב בְּצַוָּארוֹ וְיֻשְׁלַךְ אֶל-הַיָּם מֵאֲשֶׁר יַכְשִׁיל אֶת-אֶחָד מֵהַקְּטַנִּים הָאֵלֶּה׃
<a name="aqba"> </a>
<A NAME="3"> </A>
<B class="number">3</B>&nbsp;הִשָּׁמְרוּ לְנַפְשׁוֹתֵיכֶם כִּי-יֶחֱטָא לְךָ אָחִיךָ הוֹכַח לוֹ וְאִם-יִנָּחֵם מְחֹל לוֹ׃(<a href="../../Tenach/Vayikra/Vayikra19.htm#17">ויקרא יט' יז'</a>)
<A NAME="4"> </A>
<B class="number">4</B>&nbsp;וְכִי-יֶחֱטָא לְךָ שֶׁבַע פְּעָמִים בַּיּוֹם וְשָׁב אֵלֶיךָ שֶׁבַע פְּעָמִים בַּיּוֹם וְאָמַר נִחָמְתִּי וּמָחַלְתָּ לּוֹ׃
<A NAME="5"> </A>
<B class="number">5</B>&nbsp;וַיֹּאמְרוּ הַשְּׁלִיחִים אֶל-הָאָדוֹן הוֹסֵף לָנוּ אֱמוּנָה׃
<A NAME="6"> </A>
<B class="number">6</B>&nbsp;וַיֹּאמֶר הָאָדוֹן לוּ-הָיְתָה לָכֶם אֱמוּנָה כְּגַרְגַּר הַחַרְדָּל אָז תֹּאמְרוּ אֶל-הַשִּׁקְמָה הַזֹּאת הֵעָקְרִי וְהִשָּׁתְלִי בְּתוֹךְ הַיָּם וְתִשְׁמַע לָכֶם׃
<A NAME="7"> </A>
<B class="number">7</B>&nbsp;מִי בָכֶם אֲשֶׁר לוֹ עֶבֶד חֹרֵשׁ אוֹ רֹעֶה אֲשֶׁר יָבֹא מִן-הַשָׂדֶה וְאָמַר אֵלָיו מַהֵר גְּשָׁה-הֵנָּה וְהָסֵב׃
<A NAME="8"> </A>
<B class="number">8</B>&nbsp;הֲלֹא יֹאמַר אֵלָיו הָכֵן לִי אֲרוּחַת הָעֶרֶב וַחֲגֹר מָתְנֶיךָ וְשָׁרֲתֵנִי עַד אִם-כִּלִּיתִי לֶאֱכֹל וְלִשְׁתּוֹת וְאָכַלְתָּ וְשָׁתִיתָ גַּם-אָתָּה׃
<A NAME="9"> </A>
<B class="number">9</B>&nbsp;הֲגַם יוֹדֶה לָעֶבֶד עַל-אֲשֶׁר עָשָׂה מִצְוָתוֹ אָמַרְתִּי לֹא׃
<A NAME="10"> </A>
<B class="number">10</B>&nbsp;כֵּן גַּם-אַתֶּם אַחֲרֵי עֲשׂוֹתְכֶם אֶת כָּל-אֲשֶׁר צֻוֵּיתֶם אִמְרוּ אֲנַחְנוּ עֲבָדִים אֵין-מוֹעִיל בָּם כִּי רַק אֶת-הַמֻּטָּל עָלֵינוּ עָשִׂינוּ׃
</p>
<a name="aqc"> </a>
<h2>ריפוי עשרת המצורעים</h2>
<p>
<A NAME="11"> </A>
<B class="number">11</B>&nbsp;וַיְהִי בְּלֶכְתּוֹ יְרוּשָׁלָיִם וְהוּא עֹבֵר בֵּין שֹׁמְרוֹן וְהַגָּלִיל׃
<A NAME="12"> </A>
<B class="number">12</B>&nbsp;וַיָּבֹא אֶל-כְּפָר אֶחָד וְהִנֵּה לִקְרָאתוֹ עֲשָׂרָה אֲנָשִׁים מְצֹרָעִים וַיַּעַמְדוּ מֵרָחוֹק׃(<a href="../../Tenach/Vayikra/Vayikra13.htm#46">ויקרא יג' מו'</a>)
<A NAME="13"> </A>
<B class="number">13</B>&nbsp;וַיִּשְׂאוּ אֶת-קוֹלָם וַיִּקְרָאוּ יֵשׁוּעַ מוֹרֶה חָנֵּנוּ׃
<A NAME="14"> </A>
<B class="number">14</B>&nbsp;וַיַּרְא אוֹתָם וַיֹּאמֶר אֲלֵיהֶם לְכוּ וְהֵרָאוּ אֶל-הַכֹּהֲנִים וַיְהִי בְלֶכְתָּם וַיִּטְהָרוּ׃(<a href="../../Tenach/Vayikra/Vayikra13.htm#49">ויקרא יג' מט'</a>)
<A NAME="15"> </A>
<B class="number">15</B>&nbsp;וְאֶחָד מֵהֶם בִּרְאֹתוֹ כִּי נִרְפָּא וַיָּשָׁב וַיְשַׁבַּח אֶת-הָאֱלֹהִים קוֹל גָּדוֹל׃
<A NAME="16"> </A>
<B class="number">16</B>&nbsp;וַיִּפֹּל עַל-פָּנָיו לְרַגְלָיו וַיּוֹדֶה לוֹ וְהוּא שֹׁמְרוֹנִי׃
<A NAME="17"> </A>
<B class="number">17</B>&nbsp;וַיַּעַן יֵשׁוּעַ וַיֹּאמַר הֲלֹא הָעֲשָׂרָה טֹהָרוּ וְאַיֵּה הַתִּשְׁעָה׃
<A NAME="18"> </A>
<B class="number">18</B>&nbsp;הֲכִי לֹא-נִמְצָא מִי שֶׁיָּשׁוּב לָתֵת כָּבוֹד לֵאלֹהִים זוּלָתִי הַנָּכְרִי הַזֶּה׃
<A NAME="19"> </A>
<B class="number">19</B>&nbsp;וַיֹּאמֶר אֵלָיו קוּם וָלֵךְ אֱמוּנָתְךָ הוֹשִׁיעָה לָּךְ׃
</p>
<a name="aqd"> </a>
<h2>בוא מלכות אלהים</h2>
<h3>(<a href="../Matthew/Matthew24.htm#axca">מתי כד' 28-23</a>,&nbsp;<a href="../Matthew/Matthew24.htm#axda">41-37</a>)</h3>
<p>
<A NAME="20"> </A>
<B class="number">20</B>&nbsp;וַיִּשְׁאָלֻהוּ הַפְּרוּשִׁים לֵאמֹר מָתַי תָּבוֹא מַלְכוּת הָאֱלֹהִים וַיַּעַן וַיֹּאמֶר אֲלֵיהֶם מַלְכוּת הָאֱלֹהִים לֹא תָבוֹא בְּמַרְאֵה עֵינָיִם׃
<A NAME="21"> </A>
<B class="number">21</B>&nbsp;וְלֹא יֹאמְרוּ הִנֵּה-פֹה אוֹ הִנֵּה-שָׁם כִּי מַלְכוּת הָאֱלֹהִים הִנֵּה בְּקִרְבְּכֶם׃
<A NAME="22"> </A>
<B class="number">22</B>&nbsp;וַיֹּאמֶר אֶל-הַתַּלְמִידִים יָמִים בָּאִים וְהִתְאַוִּיתֶם לִרְאוֹת יוֹם אֶחָד כִּימֵי בֶן-הָאָדָם וְלֹא תִרְאוּ׃
<A NAME="23"> </A>
<B class="number">23</B>&nbsp;וְאִם-יֹאמְרוּ אֲלֵיכֶם הִנֵּה-שָׁם הִנֵּה-פֹה אַל-תֵּלֵכוּ וְאַל-תָּרוּצוּ אַחֲרֵיהֶם׃
<A NAME="24"> </A>
<B class="number">24</B>&nbsp;כִּי כַבָּרָק אֲשֶׁר יִבְרַק מִקְצֵה הַשָּׁמַיִם וְיָאִיר עַד-קְצֵה הַשָּׁמַיִם כֵּן-יִהְיֶה בֶן-הָאָדָם בְּיוֹמוֹ׃
<A NAME="25"> </A>
<B class="number">25</B>&nbsp;אַךְ בָּרִאשׁוֹנָה עָלָיו לִסְבֹּל הַרְבֵּה וְלִהְיוֹת נִמְאָס בַּדּוֹר הַזֶּה׃(<a href="../../Tenach/Daniel/Daniel09.htm#26">דניאל ט' כו'</a>)
<a name="aqda"> </a>
<A NAME="26"> </A>
<B class="number">26</B>&nbsp;וְכַאֲשֶׁר הָיָה בִּימֵי נֹחַ כֵּן יִהְיֶה בִּימֵי בֶן-הָאָדָם׃
<A NAME="27"> </A>
<B class="number">27</B>&nbsp;הֵמָּה אָכְלוּ וְשָׁתוּ נָשְׂאוּ נָשִׁים וְהָיוּ לַאֲנָשִׁים עַד-הַיּוֹם אֲשֶׁר-בָּא נֹחַ אֶל-הַתֵּבָה וַיָּבֹא הַמַּבּוּל וַיַּשְׁחֵת אֶת-כֻּלָּם׃(<a href="../../Tenach/Bereshit/Bereshit07.htm#21">בראשית ז' כא'-כג'</a>)
<A NAME="28"> </A>
<B class="number">28</B>&nbsp;וְכַאֲשֶׁר הָיָה בִּימֵי לוֹט אָכֹל וְשָׁתֹה קָנֹה וּמָכֹר נָטֹע וּבָנֹה׃
<A NAME="29"> </A>
<B class="number">29</B>&nbsp;וַיְהִי בַיּוֹם אֲשֶׁר-יָצָא לוֹט מִסְּדוֹם וַיַּמְטֵר אֵשׁ וְגָפְרִית מִן-הַשָּׁמַיִם וַיַּשְׁחֵת אֶת-כֻּלָּם׃(<a href="../../Tenach/Bereshit/Bereshit19.htm#24">בראשית יט' כד'-כה'</a>)
<A NAME="30"> </A>
<B class="number">30</B>&nbsp;כֵּן יִהְיֶה בַּיּוֹם אֲשֶׁר יִגָּלֶה בֶּן-הָאָדָם׃
<A NAME="31"> </A>
<B class="number">31</B>&nbsp;אִישׁ כִּי יִהְיֶה בַּיּוֹם הַהוּא עַל-הַגָּג וְכֵלָיו בַּבָּיִת אַל-יֵרֵד לָשֵׂאת אֹתָם וְאִישׁ אֲשֶׁר בַּשָׂדֶה אַל-יָשֹׁב לְאָחוֹר׃(<a href="../../Tenach/Bereshit/Bereshit19.htm#26">בראשית יט' כו'</a>)
<A NAME="32"> </A>
<B class="number">32</B>&nbsp;זִכְרוּ אֶת-אֵשֶׁת לוֹט׃
<A NAME="33"> </A>
<B class="number">33</B>&nbsp;הֶחָפֵץ לְמַלֵּט אֶת-נַפְשׁוֹ יְאַבְּדֶנָּה וַאֲשֶׁר יְאַבֵּד אֹתָהּ יְחַיֶּהָ׃
<A NAME="34"> </A>
<B class="number">34</B>&nbsp;אֲנִי אֹמֵר לָכֶם בַּלַּיְלָה הַהוּא יִהְיוּ שְׁנַיִם בְּמִטָּה אֶחָת וְיֵאָסֵף אֶחָד וְאֶחָד יֵעָזֵב׃
<A NAME="35"> </A>
<B class="number">35</B>&nbsp;שְׁתַּיִם תִּהְיֶינָה טֹחֲנוֹת יָחַד אַחַת תֵּאָסֵף וְאַחַת תֵּעָזֵב׃
<A NAME="36"> </A>
<B class="number">36</B>&nbsp;שְׁנַיִם יִהְיוּ בַשָׂדֶה וְנֶאֱסַף אֶחָד וְאֶחָד יֵעָזֵב׃
<A NAME="37"> </A>
<B class="number">37</B>&nbsp;וַיַּעֲנוּ וַיֹּאמְרוּ אֵלָיו אֵיפֹה תִהְיֶה זֹאת אֲדֹנֵינוּ וַיֹּאמֶר אֲלֵיהֶם בַּאֲשֶׁר הַפֶּגֶר שָׁם יִקָּבְצוּ הַנְּשָׁרִים׃(<a href="../../Tenach/Iyov/Iyov39.htm#30">איוב לט' ל'</a>)
</p>
<a href="Luke18.htm">לפרק הבא</a>
<BR><BR><BR><BR><BR><BR><BR><BR><BR><center><a href="../../Delitzsch.html" target="_top">להפעלת המסגרות<BR>load frameset</a></center></body>
</html>